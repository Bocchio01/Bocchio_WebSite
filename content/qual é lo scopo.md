---
title: Qual é lo scopo?
description: Le ragioni che hanno portato alla creazione del sito Bocchio WebSite. Come è nato il tutto, come si è sviluppato e come si intende sfruttarlo in futuro.
img: 
    src: /v1632947036/Scopo.svg
    alt: Qual é lo scopo?
---

# Qual é lo scopo?

<cMedia s="/v1632947036/Scopo.svg" a="Qual é lo scopo?"></cMedia>

## Questione di esigenze

Era l'inizio del 2021 quando dentro di me incominciava a nascere un'esigenza particolare. Stavo infatti completando il progetto "Gorlu la stampante" e mi stavo rendendo conto sempre di più che tramite i soliti social media "facebookiani" avevo difficoltà a condividerne le caratteristiche e quelle che io consideravo essere i punti di forza. Anche banalmente con le persone che più potevano essere incuriosite, **non riuscivo a comunicare in maniera efficace** il contenuto che volevo passasse.

L'unico modo era quello di mostrarla direttamente di persona e creare in quel momento tutto un discorso che la esaltasse a pieno per quello che era. Un metodo che non faceva una piega, se solo non fosse che limitavo il numero di persone ad una cerchia strettissima. Anzi ancora peggio, ad una cerchia di persone in qualche modo selezionate da me.

**Io volevo semplicemente cercare di incuriosire, magari iniziare un dialogo o un dibattito dove discutere apertamente di idee, progetti, consigli o anche ricevere critiche.** Si, perché è proprio dalle critiche che io forse imparo di più. Mi spronano a fare meglio, a colmare o sistemare delle mie mancanze. Dei semplici complimenti me ne faccio poco e niente. Le critiche le trasformo sempre in opportunità di crescita.

## Il problema dei social media

Le varie piattaforme online sono fatte e pensate per i grandi numeri: a nessuno interessa realmente l'esigenza del singolo. Le grandi aziende dopotutto hanno come obbiettivo primario quello di accontentare la più vasta gamma di persone possibile. Le sfumature del singolo passano (ovviamente) in secondo piano.

I social media sono quindi per questo motivo poco personalizzabili per quanto riguarda la modalità di pubblicazione dei contenuti e sopratutto sono ottimizzati quasi esclusivamente sulla buona fruizione di foto e video, mentre il testo (probabilmente anche a causa della pigrizia dell'uomo moderno abituato orami a troppi comfrot) viene quasi sempre del tutto trascurato o minimizzato ai famosi *MAX 256 caratteri*...

Io sono però fermamente convinto che il testo giochi in alcune situazioni un ruolo importante: se scritto bene infatti credo sia ancora oggi uno strumento del tutto valido per trasmettere in poche righe grandi quantità d'informazioni in maniera efficacie e senza perdersi in innumerevoli giri di parole come spesso accade a chi cerca di spiegare un concetto tramite un video. Ovviamente credo sia oggettivo dire che guardare un video o un immagine è *meno faticoso* che leggere un intero testo. Ma ancora oggi, il testo è necessario e non può essere trascurato.

## Il sito Web

Decisi allora, una volta finita la stampantina, di prendermi un attimo di pausa da quella che era la tabella di marcia dei vari progetti e crearmi un sito web personale. Scelsi fin da subito di non affidarmi a nessun template gia fatto di qualche CDN come WordPress o simili, ma di partire completamente da pagina bianca e avere così la possibilità di rendere quello spazio web al 100% mio. Perché alla fine se un sito personale non rispecchia la persona a cui appartiene, che sito personale è?

Fin da subito tutto è stato impostato ad avere come corpo principale del sito la sezione degli Articoli. Quello che infatti mi premeva di più, come anticipato nei paragrafi precedenti, era di avere una solida infrastruttura che mi permettesse di scrivere in modo appropriato e facilitato dei testi che avessero la funzione di descrivere i vari progetti. Una volta quindi creato lo scheletro base, ho poi iniziato ad adornarlo con altre funzionalità che ho pensato potessero favorire quello che era nella mia testa lo scopo di tutto questo lavoro, ovvero cercare il dialogo con il lettore e in qualche modo incuriosirlo o avvicinarlo a quelle che sono le mie passioni. Un giorno però mi resi conto dell'enorme potenzialità che ancora non stavo sfruttando...

## Bocchio WebSite

Con il progetto di "Around the Globe" mi sono trovato a Googlare alla ricerca di host di server scritti con NodeJs. Ad un certo punto però mi sono reso conto che avrei facilemnte potuto integrare all'interno del sito anche questo tipo di pagine. Mi resi quindi conto dell'enorme potenzilità che tutto il progetto del sito aveva preso. Disegnato quindi il layout anche per queste pagine "interattive" con funzioni e campi input
