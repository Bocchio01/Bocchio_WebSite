---
title: 'Chi sono'
description: 'About page'
tag: 'About tag!!'
---

# Chi sono?

<cImg s="https://res.cloudinary.com/bocchio/image/upload/v1632886355/Chi%20sono/Maturita.png" a="Il giorno della Maturità"></cImg>

## Ciao!

Mi chiamo Tommaso, ho 20 anni e abito a Como, Italia.

Fin da piccolo ho avuto una certa propensione verso tutto ciò che avesse all'interno ingranaggi e in generale meccanismi complessi che ne governavano il movimento. In particolare, sono sempre stato estremamente affascinato da macchine pesanti da cantiere come gru, camion ed escavatori.
**L'idea che l'uomo sia in grado di aumentare la propria forza lavoro costruendosi da solo il mezzo per riuscirci è probabilmente quello che da sempre più mi attira.** Per questo motivo attualmente studio ingegneria meccanica presso il Politecnico di Milano e spero in futuro di poter contribuire anche io con le mie conoscenze e la mia passione allo sviluppo e al miglioramento tecnologico nei settori della meccanica "pesante".

<cImg s="https://res.cloudinary.com/bocchio/image/upload/v1632886357/Chi%20sono/Ruspetta_4.png" c="L'ho detto che gli escavatori mi attirano?"></cImg>

## Le mie passioni

Parallelamente alla passione per la meccanica, negli ultimi anni mi sono avvicinato anche al **mondo della programmazione e della robotica**. Avendo frequentato infatti un liceo ad indirizzo scienze applicate, ho ricevuto a scuola le basi della programmazione in C e i concetti base dell'informatica.
Partendo allora dalla scrittura di programmi più complessi e maggiormente strutturati sono arrivato ad avere una conoscenza di base (e sottolineo di base) dei **linguaggi principali per lo sviluppo di programmi, applicazioni web e analisi dati**.
In particolare, da ormai un paio d'anni ho orientato la mia programmazione verso dei veri e propri sistemi in grado di fondere a pieno gli interessi meccanici e quelli informatici. Da quando infatti mi è stato regalato Arduino, molto del mio tempo lo dedico a creare progetti che includano il suo utilizzo.

<cImg s="https://www.robotstore.it/open2b/var/products/2/12/0-07c33bf0-500-Arduino-UNO-R3-con-microcontrollore-ATmega328.jpg" c="La scheda programmabile Arduino Uno"></cImg>

Questa semplice scheda offre infatti la **possibilità di creare delle vere e proprie macchine o robot in grado, tramite sensori, di interagire con l'ambiente**. Il codice e la scheda permettono quindi di trasformare una struttura inanimata, in una macchina che alle volte può sembrare anche in grado di pensare da sola.

## Il contatto con l'ambiente

Può sembrare controverso viste le mie passioni ed interessi, ma un aspetto importante che per me non deve mai mancare, è il contatto con la natura. **Credo infatti fortemente nel contatto con la natura quale fonte di ispirazione per i miei progetti e non solo**: molte volte mi ritrovo a guardare il cielo completamente perso nei miei pensieri o ancora più spesso una corsa nei boschi mi aiuta a schiarire le idee e a rasserenarmi.
Probabilmente per questo motivo, da ormai 5 anni, **pratico “Orienteering” o “Corsa d’orientamento”**.

<cImg s="https://res.cloudinary.com/bocchio/image/upload/v1632886357/Chi%20sono/IMG_3798_3.jpg" c="Io impegnato durante una gara"></cImg>

Per chi non lo sapesse, questo sport consiste nella ricerca con l'uso di mappa e bussola di alcuni punti di controllo immersi completamente nel bel mezzo di boschi e foreste. La libertà di scelta del percorso da seguire, unita alla componente tecnica, essenziale per l'orientamento con la bussola e cartina, nonché la componente fisica, necessaria ai fini di gare molto lunghe e non, rende questo sport uno dei più completi e dei più affascinanti dal mio punto di vista. Peccato sia poco conosciuto se non a livello scolastico...
